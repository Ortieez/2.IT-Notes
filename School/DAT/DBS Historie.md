  # Historie DBS
  
- První předchůdci databází byly papírové kartotéky, seznamy, adresáře. Veškeré operace prováděl sám člověk.

- Dalším milníkem bylo převedení zpracování dat na stroje. Například v roce 1890 při sčítání lidu bylo použito děrných štítků a elektromechanických strojů.

- Velkým impulsem v rozvoji databází byl vývoj počítačů v **50. letech 20. století**.

- V roce 1959 se konala konference zástupců firem a amerického ministerstva obrany. Závěrem byl požadavek o univerzální databázový jazyk. O rok později byl publikován **COBOL**.

- V roce 1965 se zformovala konference o jazycích datových systémů (CODASYL – Conference on Data Systems Language), kde vznikl výbor Database Task Group (DBTG), který měl za úkol vytvořit koncepci DBS. Tak vznikly SŘBD jako IDMS pro sálové počítače. V této době vznikl také produkt Integrated Data Store (IDS), který vyvinul Charles Bachman se svým týmem.

- V dubnu 1971 vydal výbor DBTG zprávu, kde se objevily pojmy jako schéma databáze, jazyk pro definici schématu, … Také se objevila kompletní architektura síťového databázového systému, která byla několikrát aktualizována, ale později již nebyla implementována.

- Ve stejné době byl vyvíjen hierarchický model. Ten neměl standard. Jeho historie je však spjata se SŘBD IMS (Information Management System), který se může pochlubit tím, že byl vyvíjen koncem 60. let firmou IBM a North American Aviation (Rockwell) pro program Apollo. Komerční verze IMS stále existují (IMS/VS, IMSV86).

- **Relační databáze začínají článkem E.F.Codda v roce 1970**. Šlo však jen o *teorii*. Trvalo však 10 let, než se relační databáze vyrovnaly výkonem v reálném prostředí síťovým či hierarchickým databázím. Mezitím se však vyvíjela teorie, která dnes tvoří základ databázové teorie vůbec.

- První verze SQL zvaná Sequel vznikla v roce 1974.

- V 90. letech se začaly objevovat objektově orientované databáze.